# Описание

Един български стартъп решил да направи местен клонинг на Twitter, наречен
Hirundo. Поради ограничените ресурси, клонингът ще е максимално oпростен откъм
функционалност. За да може разработката да започне веднага и системата да поеме
бъдещото си развитие, разработчиците решили да използват MongoDB.

## Съхранявана информация

### Съобщение

Всяко съобщение трябва да съдържа следната информация:

* автор (еднозначна връзка към потребител)

* съдържание (ограничено до 140 знака)

* място на публикуването (незадължителен свободен текст)

* дата на публикуване

### Потребител

За всеки потребител ще се пази следната информация:

* потребителско име (уникално за потребителя, ще бъде показвано заедно с
неговите съобщения)

* e­mail

* парола (в хеширан вид)

* дата на регистрация

* списък на потребителите, които той следва (еднозначни връзки)

* verified ­ някои потребители могат да имат флаг, указващ че са „проверени“,
подобно на verified accounts в Twitter

## Функционалност

Да се предоставят следните функции:

* [x] Вход / регистрация
* [x] Системата да може да се ползва само от регистрирани потребители. За целта да се
изготви функционалност за регистрация на потребител (чрез e­mail и парола, без
потвърждения и пр.) и вход в системата.
* [ ] Timeline
Да се предостави възможност потребителят да види последните 50 съобщения от хората,
които следва. Обновява се автоматично на всеки 30 секунди.
* [x] Въвеждане на съобщение
Потребителят да може да въвежда съобщение в пригодена форма. Да се спазва
ограничението за дължина на съобщенията. Необходимо е да има и допълнително поле, в
което може да се въведе мястото, от което съобщението е публикувано.
* [x] Следване / прекратяване на следването на други потребители
Да се предостави интерфейс, чрез който потребителят може да избере кой да следва
(например от списък с всички потребители). Следваните потребители да се означават по
различен начин, като има възможност да се прекрати следването им.
* [ ] Филтриране по хештаг (незадължителен бонус)
Хештаговете (низ, започващ с “#”) да се отбелязват по различен начин. При цъкане на тях
да се прилага филтър и в timeline­а да се показват само туитовете, които съдържат
дадения хеш таг. При избиране на още хештагове, да се филтрира сечението на
туитовете, съдържащи селектираните. Да се добави бутон за изчистване на
селектираните хештагове.

# Използване

## Нужни програми

За да подкарате проекта локално ви трябват
* [nodejs](https://nodejs.org/)
* npm _(Включва се в nodejs)_
* [mongodb](https://www.mongodb.org/)

## Инсталация

* Стартирайте `mongod`
* Редактирайте `config.json` така че да отговаря на вашата конфигурация.
* В текущата дикреторията изпълнете `npm start`
